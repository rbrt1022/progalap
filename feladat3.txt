1. feladat (5 pont)

A hollandok gátakkal hódítanak el területet a tengertől, és nem szeretik, ha
ezeken a gátakon átcsapnak a hullámok.

Egy régi gát felújítását a következő módon tervezik. A gát előtt egy ponton
megmérik a hullámok magasságát, majd veszik azokat a hullámokat, melyek
átcsapnak (azaz amelyek magasabbak a jelenlegi gátnál), és ezen hullámok
magasságának az átlaga lesz az új gátmagasság.

Például, ha van egy 20 méteres gát, és mérnek előtte [12, 32, 16, 40, 21]
méter magas hullámokat, akkor a 2., 4., és 5. csap át, ezek értéke 32, 40,
21, aminek az átlaga (32+40+21)/3=31, azaz az új gát 31 méteres kell, hogy
legyen.

Írjunk függvényt, mely kiszámítja az új gátmagasságot! Az első bemeneti
paramétere egy egészekből álló tömb, aminek a lezáró eleme 0. Ez tartalmazza
a hullámok magasságát. A másik bemeneti paraméter a jelenlegi gát magassága,
ami egész szám. A függvény a gátnál magasabb hullámok átlagának
egészrészével tér vissza. Ha egyetlen hullám sem csap át, akkor a függvény
az eredeti gát magasságával tér vissza.